---
kategoria: "[[Źródła wiedzy]]"
data: 2023-08-30
autor:
  - "[[Gabriel Krynicki]]"
  - "[[Arkadiusz Lenkiewicz]]"
tags:
  - uran
  - energia
  - atom
---
Aby dobrze zrozumieć, na czym spółki z branży uranowej mogą zarabiać, prześledźmy pokrótce etapy - od pozyskania rudy do odpadu radioaktywnego.

### Etap 1 - Kopalnia

Wydobycie rudy uranu o ogólnym nasyceniu 0,2 - 0,4% następnie przechodzi proces koncentracji różnymi metodami do tzw. yellowcake (tortu żółtego) - zawierającego ok. 70% uranu. Tak przygotowany materiał opuszcza teren kopalni.



### Etap 2 - Wzbogacanie uranu

Yellowcake trafia do setek wirówek, które działają pokolei w celu najpierw oczyszczenia uranu do 99,9%, a następnie oddzielenia izotopu U-235 od U-238, którego zawartość w czystym uranie wynosi tylko 0,72%. Proces wirowania pozwala na wzbogacenie uranu do poziomu między 3% a 5% izotopu U-235. Odpad z tego etapu - U-238 jest wykorzystywany m.in. do produkcji pocisków przeciwpancernych dla wojska.



### Etap 3 - Pręty paliwowe

W większości przypadków oczyszczony uran o odpowiednim nasyceniu izotopu U-235 trafia do pieca hutniczego i odlewa się z niego pręty paliwowe lub kapsułki, które następnie są umieszczane w reaktorze jądrowym. Tam spędzą kilka miesięcy, aż część uranu ulegnie rozpadowi, a pręt zostanie zatruty produktami rozpadu.



### Etap 4 - Odpad radioaktywny

Wypalone pręty paliwowe, zużyte chłodziwo i substancje używane w razie awarii są składowane przez kilka - kilkadziesiąt lat, zanim obniżą swoją radioaktywność. Warto zauważyć, że coraz więcej mówi się o tym, że zużyte pręty paliwowe mogą stać się energią przyszłości. To jednak temat na oddzielną dyskusję.




Podsumowując, spółki z branży uranowej mogą zarabiać na różnych etapach procesu pozyskiwania i obróbki uranu, począwszy od wydobycia rudy, przez wzbogacanie izotopów i produkcję prętów paliwowych, aż po składowanie odpadów radioaktywnych.

Czytaj dalej: [[Złoża uranu - sytuacja globalna]]

-----------------
#uran 16/06/23