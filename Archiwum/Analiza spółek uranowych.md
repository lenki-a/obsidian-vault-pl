---
kategoria: "[[Źródła wiedzy]]"
data: 2023-06-16
autor:
  - "[[Gabriel Krynicki]]"
  - "[[Arkadiusz Lenkiewicz]]"
tags:
  - uran
  - energia
  - atom
---

### Cameco Kanada (ticker CCJ)

Cameco powstało w 1988 r. w wyniku połączenia dwóch korporacji.Spółka jest zintegrowanym dostawcą uranu, oferującym usługi rafinacji, konwersji i produkcji paliw.

Jest obecnie jednym z największych światowych dostawców paliwa uranowego. Pozycja konkurencyjna tego podmiotu opiera się na dominującym posiadaniu największych na świecie rezerw wysokogatunkowych i niskokosztowych przedsięwzięciach.

|  |  |
|---|---|---|---|---|---|
|Okres kończący się:|2018|2019|2020|2021|2022|
|Przychody ogółem|1 557|1 415|1 405|1 152|1 375|
|Dochód netto|124|56|-42|-80|66|
|Aktywa|5 968|5 640|5 918|5 873|6 355|
|EBITDA|346|376|177|115|244|
|Zadłużenie ogółem|1 113|757|777|778|734|

Od 2018 do 2022 przestój w McArthur River/Key Lake (jednych z najlepszych i najbardziej wydajnych aktywów uranowych na świecie)  z uwagi na słabe warunki rynkowe oraz pandemię covid.

W lutym 2022 r., przy zauważalnej poprawie na rynku i wzroście długoterminowej działalności kontraktowej, Cameco ogłosiło planowane wznowienie tych działalności.Miało to z pewnością wpływ na prezentowane powyżej wyniki w latach 2018-2021.

W 2022 r. Cameco ogłosiło podpisanie umowy na dostawy uranu z China Nuclear International Corporation

W lutym 2023 r., Spółka poinformowała, że SE NNEGC Energoatom oraz Cameco zawierają duży kontrakt w celu dostarczenia uranu dla Ukrainy aż do 2035 r. Kluczowe warunki handlowe, takie jak mechanizm ustalania cen, wolumen i okres obowiązywania, zostały uzgodnione, ale umowa jest w trakcie finalizacji. Opcjonalnie, aby Cameco pokryje do 100% zapotrzebowania na paliwo elektrowni jądrowej Zaporoże, w przypadku powrotu Energoatomu do eksploatacji.

Zgodnie z ostatnimi informacjami, Cameco otrzyma znaczny zwrot 300 milionów dolarów od Kanadyjskiej Agencji Podatkowej (CRA). To jednak nie kończy sporów. CRA nadal posiada kolejne 480 mln USD, w tym 206 mln USD w gotówce i 274 mln USD w akredytywach, które Cameco przekazało lub zabezpieczyło do tej pory, wiążąc znaczną część swoich możliwości finansowych.

W 2022 r. wydarzenia geopolityczne w połączeniu z ciągłym skupieniem się na kryzysie klimatycznym stworzyły coś, co Spółka uważa za przełomowe „wiatry” dla energetyki jądrowej zarówno z punktu widzenia popytu, jak i podaży. Jednak to rosyjska inwazja na Ukrainę pod koniec lutego była najbardziej przełomowym wydarzeniem dla tej branży.

### Kazatomprom

Kazatomprom jest przedsiębiorstwem państwowym utworzonym w 1997 r., które kontroluje wydobycie uranu w kraju i inne obszary związane z atomistyką.

Spółkajest największym na świecie producentem uranu naturalnego z priorytetowym dostępem do jednej z największych na świecie baz surowcowych.

Spółka posiada status narodowego operatora Kazachstanu w zakresie eksportu i importu uranu i jego związków, paliwa do elektrowni jądrowych, urządzeń specjalnych i technologii.

W 2021 roku firma odpowiadała za blisko 40% całkowitej podaży surowca na świecie.

Przewaga konkurencyjna Kazatompromu wynika z wyłącznego wykorzystania metody wydobycia in-situ (ISR), która oferuje niezrównaną przewagę kosztową, z elastycznością produkcji i nieodłącznymi korzyściami dla środowiska i bezpieczeństwa, ale także ze struktury sprzedaży z geograficzną bliskością najszybciej rozwijających się rynków energii jądrowej na świecie.

|   |   |   |   |   |   |
|---|---|---|---|---|---|
|Okres kończący się:|2018|2019|2020|2021|2022|
||31.12|31.12|31.12|31.12|31.12|
|Przychody ogółem|1 170|1 309|1 381|1 585|2 141|
|Zysk netto|1 119|495|431|323|744|
|Aktywa|3 972|4 365|3 970|4 475|4 752|
|EBITDA|1 244|676|691|666|1 267|
|Kapitały własne (ogółem)|2 799|3 238|3 149|3 525|3 627|
|D/E|0,23|0,16|0,10|0,09|0,12|

Światowe zakłócenia miały wpływ na wyniki Grupy w latach 2019-2021. Rok 2022 wypada już znacznie lepiej.

Kazatomprom może liczyć na wsparcie Chin ze względu na strategiczne położenie Kazachstanu w obrębie inicjatywy Pekinu 'Jednego pasa i drogi’,  pozostaje też głównym kontrahentem Chin w zakresie dostaw uranu niezbędnego do produkcji paliwa jądrowego;

Kazatomprom pozostaje wiodącym dostawcą na świecie z najbardziej konkurencyjnymi cenami na rynku.

Głównymi rynkami zbytu dla Kazatompromu mogą w przyszłości stać się Chiny i Indie

### Energy Fuels Inc.

Energy Fuels Inc. została założona w 2006 r.

Spółka jest obecnie wiodącym amerykańskim producentem uranu, wanadu i pierwiastków ziem rzadkich, czyli pierwiastków potrzebnych do produkcji pojazdów elektrycznych, wiatru i innych technologii. Spółkaobsługuje jedyną konwencjonalną walcownię uranu w USA, White Mesa Mill w Utah, wraz z dwoma zakładami odzyskiwania in-situ (ISR) w Wyoming i Teksasie. Jest największym przedsiębiorstwem wydobywczym oraz wiodącym dostawcą uranu w Stanach Zjednoczonych.

Energy Fuels Inc. jest również największym konwencjonalnym producentem wanadu w USA.

Większość zespołu kierowniczego wyższego szczebla Energy Fuels Inc. rozpoczęła karierę zawodową w Energy Fuels Nuclear, która jest z nią często mylona choć są niezależnymi podmiotami.

Źródło: [https://www.energyfuels.com/presentation](https://www.energyfuels.com/presentation), s. 10

|   |   |   |   |   |   |
|---|---|---|---|---|---|
|Okres kończący się:|2018|2019|2020|2021|2022|
||31.12|31.12|31.12|31.12|31.12|
|Przychody ogółem|31,72|5,87|1,66|3,18|12,52|
|Koszty operacyjne ogółem|33,70|28,15|24,64|36,80|49,61|
|Zysk netto|-25,25|-37,98|-27,78|1,54|-59,85|
|Aktywa|196,77|175,72|183,24|315,45|273,95|
|EBITDA|-19,85|-35,39|-20,28|-32,24|-41,67|
|Kapitały własne (ogółem)|144,85|130,61|157,55|295,53|244,41|
|D/E|0,11|0,14|0,01|-|0,01|
|* W milionach USD|   |   |   |   |   |


Należy zwrócić uwagę na niekorzystną relację przychodów do kosztów, co w konsekwencji znajduje odzwierciedlenie w wyniku finansowym spółki, który praktycznie przez wszystkie analizowane lata (za wyjątkiem 2021 r.) był ujemny. Spółka posiada wysokie kapitały własne, jednak na uwagę zasługuje fakt, że EBITDA przez wszystkie kolejne lata wykazuje wartość ujemną.

Jako przyczynę słabych danych finansowych Spółka podaje fakt, że zarówno ISR, jak i konwencjonalne wydobycie uranu zostały utrzymane na ograniczonym poziomie do czasu wystarczającej poprawy warunków rynkowych uranu, które były niekorzystne do połowy 2021 r. 

Jednak ostatnia poprawa sytuacji na rynku poprawiły perspektywy przyszłej rentownej produkcji.

Spółka zawarła cztery umowy sprzedaży uranu z amerykańskimi przedsiębiorstwami jądrowymi i rządem Stanów Zjednoczonych, przewidujące dostawy 560 000 funtów w 2023 r. po średniej oczekiwanej cenie od 58,00 do 60,00 USD za funt.

Według informacji udostępnionej przez Energy Fuels Inc. z 5 maja 2023 roku, spółka uzyskała łączny zysk w wysokości 116,45 mln USD. Kapitał obrotowy wzrósł, aktywa ogółem wzrosły, a zobowiązania ogółem spadły.

Na dzień 31 marca 2023 r. Spółka posiadała solidny bilans z kapitałem obrotowym w wysokości 143,61 mln USD (w porównaniu ze 116,97 mln USD na dzień 31 grudnia 2022 r.), W okresie trzech miesięcy zakończonym 31 marca 2023 r. Spółka osiągnęła zysk netto w wysokości 114,26 mln USD, czyli 0,72 USD na akcję, głównie z powodu:

Dziś Stany Zjednoczone są w ogromnym stopniu uzależnione od importu uranu i paliwa jądrowego. Do niedawna większość tego importu pochodziła od sojuszników, takich jak Kanada i Australia. Jednak, z uwagi na to, że produkcja sojuszników spadła w ostatnich latach, Stany Zjednoczone odnotowują wzrost importu uranu kontrolowanego przez geopolitycznych konkurentów, takich jak Rosja i Chiny.

Podczas gdy Stany Zjednoczone cieszą się obfitymi zasobami uranu (US Geological Survey szacuje, że znacznie przekraczają 1 miliard funtów),to wyprodukowały one zaledwie około 1,5 miliona funtów uranu w 2018 r., czyli mniej niż 3% zapotrzebowania elektrowni jądrowych w U.S.Ponadto,ponieważ uran używany jest w okrętach podwodnych i lotniskowcach należących do armii Stanów Zjednoczonych oraz do obrony narodowej musi być produkowany w USA. To stwarza ogromne szanse dla amerykańskich spółek takich jak Energy Fuels bo mogą stać się strategiczne dla przyszłych rządów Stanów Zjednoczonych.

### Paladin Energy Australia (ticker ASX)

Paladin Energy Ltd. jest australijską firmą poszukująca, rozwijająca i eksploatująca kopalnie uranu. Działa w Namibi oraz Australi.  Została założona w 1993 r., a jej główna siedziba znajduje się w Perth.

|   |   |   |   |   |   |
|---|---|---|---|---|---|
|Okres kończący się:|2018|2019|2020|2021|2022|
||30.06|30.06|30.06|30.06|30.06|
|Przychody ogółem|72,92|21,49|-|2,99|4,70|
|Koszty operacyjne ogółem|45,64|31,37|31,27|24,05|23,52|
|Zysk netto|367,76|-30,35|-79,87|-43,98|-26,74|
|Aktywa|409,62|374,70|364,40|361,16|480,99|
|EBITDA|411,93|-4,34|-0,06|-10,46|-16,08|
|Kapitały własne (ogółem)|106,76|76,64|93,00|246,71|358,41|
|D/E|0,84|1,03|1,55|0,25|0,19|
|* W milionach USD  |   |   |   |   |

Jedna z Kopalni Paladin Energy - Langer Heinrich, została zawieszona w 2018 r. z powodu niskich cen uranu. Obecnie głównym celem Spółki jest przywrócenie jej do produkcji komercyjnej w pierwszym kwartale 2024 r.

Warto też wskazać, że w marcu 2022 roku Spółka wygrała przetarg na dostawę koncentratów uranu do dużego północnoamerykańskiego zakładu energetycznego. Umowa została zawarta w lipcu 2022 roku, a dostawy mają rozpocząć się w 2024 roku.

Niewielkie zamieszanie wywołuje rząd Namibii, który chce objąć część udziałów we wszystkich spółkach wydobywczych działających na terenie kraju. Póki co jest to w fazie pomysłu ale należy o tym pamiętać.

Czytaj dalej: [[Czarne chmury nad uranem]]

-----------------
#uran 16/06/23
