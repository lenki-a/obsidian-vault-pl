---
kategoria: "[[Źródła wiedzy]]"
data: 2023-08-30
autor:
  - "[[Gabriel Krynicki]]"
  - "[[Arkadiusz Lenkiewicz]]"
tags:
  - uran
  - energia
  - atom
---
Rynek uranu jest rozgrzany niczym wnętrze reaktora jądrowego. Grzeją go nadzieje, marzenia i mrzonki inwestorów śniących o zwrotach rzędu kilku tysięcy procent. Fundamentalna rola energetyki jądrowej w OZE daje długoterminowe zielone światło nawet dla konserwatywnych uczestników rynku. Nowo powstające reaktory i floty statków mają zapewnić świetlaną przyszłość każdemu kto postawi na uran bo przecież nie ma już zapasów zimnowojennych i trzeba kopać. 

Ta mieszanka sprawiła, że wyceny większości spółek znacznie urosły na przestrzeni 4 lat. Wygląda na to, że w cenie oprócz dobrych fundamentów jest też sporo nadziei inwestorów.

Rynek uranu jest jednym z trudniejszych do rozegrania. Ceny większości spółek zachowują się jak chorągiewka na wietrze przy najmniejszej zmianie ceny surowca. Nie jest łatwo odpowiedzieć na pytanie jak skutecznie na takim rynku zarabiać ale kilka rad może zadziałać:

- Przede wszystkim odradzamy pakowanie dużej części portfela w ten segment. Zmienność może dosłownie zabić finansowo i emocjonalnie. Ruchy +/- 50% miesięcznie nie są tu niczym nadzwyczajnym.
- Warto wykorzystać oscylacyjny ruch na spółkach i podbierać okolicę dołków.
- Jeżeli na Świecie wydarzy się “incydent” nuklearny to spadek o ponad 90% odbędzie się w ciągu tygodnia. Warto w takiej sytuacji uciekać przy pierwszej okazji.
- Spółki generujące obecnie strate są o wiele bardziej skore do dynamicznych wystrzałów ceny przy dobrych newsach z rynku. Jednakże długoterminowo się osuwają w przeciwieństwie do spółek generujących zysk.

Czy jest możliwa kolejna bańka uranowa? 

Jeżeli w którejś z kopalń wydarzy się niespodziewany wielomiesięczny przestój to z całą pewnością tak!

A czy kurs może runąć i szorować po dnie przez długie lata?

Oczywiście! Wystarczy, że Azja popadnie w chroniczny kryzys i wstrzyma budowę reaktorów. Nic wtedy nie pomoże cenie bo inwestorzy w panice będą na nowo wyceniać przyszłość rynku zleceniami sprzedaży.