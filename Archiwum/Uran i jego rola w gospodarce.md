---
kategoria: "[[Surowce]]"
data: 2023-08-30
autor:
  - "[[Gabriel Krynicki]]"
  - "[[Arkadiusz Lenkiewicz]]"
tags:
  - uran
  - energia
  - atom
---

Uran, a dokładniej jego izotop U-235, stanowi główny składnik paliwa jądrowego dla 90% elektrowni atomowych na świecie. Jego zubożona wersja, zawierająca głównie izotop U-238, jest najlepszym materiałem do produkcji pocisków przeciwpancernych. W niniejszym artykule przedstawimy możliwości zarobkowe związane z tym surowcem oraz przybliżymy nieco świat energii jądrowej, odkłamując niektóre mity.

## Spis treści
1. [[Uran i jego rola w gospodarce]]
2. [[Uranowy cykl życia]]
3. [[Złoża uranu - sytuacja globalna]]
4. [[Głowice atomowe - niedoceniane źródło paliwa]]
5. [[Elektrownie - wykorzystanie uranu]]
6. [[Przemysł zbrojeniowy - Uran]]
7. [[Uran - transport i medycyna]]
8. [[Cena uranu i jej krótka historia]]
9. [[Bańka uranowa]]
10. [[Fukushima - wypadek elektrowni]]
11. [['Szalone lata 20-te' XXI wieku na uranie]]
12. [[Uran - popyt i podaż]]
13. [[Analiza spółek uranowych]]
14. [[Czarne chmury nad uranem]]
15. [[Podsumowanie - uran]]

----------------------------

Energetyka jądrowa od ponad 70 lat pobudza wyobraźnię inwestorów. Początkowo stanowiła jedynie niewielki dodatek do elektrowni węglowych, lecz obecnie w kilku krajach jest głównym źródłem energii i ważnym stabilizatorem podaży prądu na całym świecie. W lutym 2023 r., Unia Europejska uznała energię atomową za "zieloną" energię. Choć można dyskutować, czy faktycznie należy ją tak klasyfikować, bez wątpienia energia jądrowa odgrywa kluczową rolę w transformacji energetycznej Europy. Generatory atomowe będą równoważyły spadki mocy ze źródeł odnawialnych podczas bezwietrznych nocy. Wielką zaletą energii jądrowej jest możliwość szybkiej zmiany mocy w generatorze, od 5% do 100% energii reaktora, co pozwala na łatwe dostosowanie mocy do potrzeb sieci. Poniższy wykres dobrze ilustruje rolę atomu jako stabilizatora w gospodarce Unii Europejskiej.
![]() 
Pomimo tak znaczącego wsparcia dla odnawialnych źródeł energii, niektóre kraje, zwłaszcza Niemcy, próbują zrealizować ryzykowną strategię energetyczną polegającą na wyłączeniu wszystkich swoich reaktorów jądrowych i opieraniu swojej energetyki na cudzie odnawialnych źródeł energii. Z drugiej strony, więksi entuzjaści technologii jądrowej - takie kraje jak Chiny, Indie oraz w Unii Europejskiej - Polska, koncentrują się na szybkiej budowie licznych reaktorów w rozproszonej sieci. Tego rodzaju sieć ma na celu punktowe i systemowe zaspokojenie potrzeb rosnących gospodarek.

Energetyka jądrowa obecnie odpowiada za około 10% światowego zapotrzebowania na energię. Trudno jednoznacznie stwierdzić, czy jej udział procentowy będzie wzrastał czy malał, lecz z pewnością można przewidzieć ilościowy wzrost. 

W ostatnich latach do Międzynarodowej Agencji Energii Atomowej zgłosiło się 26 państw, spośród których 10 rozpoczęło realizację przygotowań przed przystąpieniem do planu energetyki jądrowej. Wyraźnie zauważalne jest, że są to głównie kraje zlokalizowane na terenie Azji i Afryki.


Czytaj dalej: [[Uranowy cykl życia]]

-----------------
#uran 16/06/23