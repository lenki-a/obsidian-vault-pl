---
kategoria: "[[Źródła wiedzy]]"
data: 2023-06-16
autor:
  - "[[Gabriel Krynicki]]"
  - "[[Arkadiusz Lenkiewicz]]"
tags:
  - uran
  - energia
  - atom
---
 **IV generacja**

Od 70 lat trwają prace na stworzeniem wydajnego “reaktora prędkiego” - reaktora IV generacji wykorzystującego uran U-238, którego jest 138 razy więcej w rudach uranowych niż wykorzystywanego izotopu U-235. Po 60 latach Amerykanie i Niemcy sobie ten temat odpuścili - wydano miliardy na badania, a po tak długim czasie ciągle zasadniczym problemem było bezpieczeństwo i niestabilność pracy. Francja ciągle nad nim eksperymentuje. W dużym uproszczeniu chodzi o takie uderzenie Uranu-238 szybkim neutronem aby się zmienił w Pluton-239, który jest silnie promieniotwórczy. Rodzi to całą masę problemów technicznych i wymagań niemożliwych do spełnienia dla obecnych elektrowni atomowych. Pierwsza taka elektrownia była w Kazachstanie - obecnie jest wyłączona po ogromnej ilości małych i dużych usterek, które nie raz doprowadzały do skażenia i wymagały interwencji specjalistów z całego Świata. Obecnie jedyny zdolny do działania tego typu reaktor jest w Chinach ale miał już 26 poważnych awarii w tym wycieków. Mimo to ciągle w Azji trwają intensywne prace nad ich nowymi projektami. Indie mają nawet swój własny sen - reaktory na Tor, którego jest 4 razy więcej na świecie, a szczególnie w Indiach. Liczne autorytety w tej dziedzinie zakładają że nawet jeśli uda się stworzyć wydajny i w miarę bezpieczny reaktor IV generacji to minie co najmniej 20 lat zanim będzie na tyle dobrze sprawdzony, że ruszy jego pełna komercjalizacja.

- **Tokamak**

Innym tematem jest generator fuzji jądrowej wodoru, póki co w fazie głęboko eksperymentalnej ale bardzo obiecującej. Energia tak uzyska ma być tania, czysta i bezpieczna. Póki co należy dodać, że jest trudno osiągalna ale to zapewne kwestia czasu. Z całą pewnością te reaktory nie wyprą nagle tradycyjnych elektrowni tylko będą je powoli zastępować. Koszty produkcji tokamaków są znacznie większe od tradycyjnych reaktorów, a wszystkie związane z nimi ryzyka nie są jeszcze dobrze poznane. Na świecie jest ich tylko kilka i nie mają zastosowania komercyjnego.

- **Dopalanie**

Najczarniejszym snem uranowych górników byłaby sytuacja gdyby udało się ponownie załadować zużyte już pręty paliwowe do elektrowni i uzyskać z nich kilkaset razy więcej mocy niż pierwotnie. Wiąże się to mocno z reaktorami IV generacji. Teoretycznie jest to jak najbardziej do przeprowadzenia. Część spółek przetwarzających uran - rozbiłaby bank bo defacto recyklingowałaby wielokrotnie te same pręty przez dziesięciolecia. Z drugiej strony zapotrzebowanie na nowy uran gasłoby wraz ze starymi reaktorami, których średni cykl życia wynosi 40 lat. Na Świecie trwa wiele debat o tym w jaki sposób przejść na energetykę dopalanych prętów. Ale póki co to tylko debaty. Nikt jeszcze tego nie zrobił, a dopalanie starego paliwa w nowych generatorach to póki co głównie fraza postępowych atomistów.

Czytaj dalej: [[Podsumowanie - uran]]
